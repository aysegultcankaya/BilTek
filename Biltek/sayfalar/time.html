<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Fizikçilere Göre Zaman Olmayabilir</title>
  </head>
  <body style="background-color: #fff5e4">
    <blockquote
      cite="https://www.bilimavcisi.com/post/fizik%C3%A7ilere-g%C3%B6re-zaman-olmayabilir"
    >
      <h1>Fizikçilere Göre Zaman Olmayabilir</h1>
      <p>
        Fizikteki gelişmeler, zamanın yokluğunun açık bir olasılık olduğunu ve
        bunu ciddiye almamız gerektiğini gösteriyor.
        <br /><br />

        Geçen yüzyılda, evreni başarılı iki fiziksel teoriyle açıkladık: genel
        görelilik ve kuantum mekaniği.
        <br /><br />

        Çok büyük cisimlerin örneğin galaksilerin fiziği olarak bilinen genel
        görelilik teorisi ile, çok küçük cisimlerin örneğin elektronların fiziği
        olarak bilinen kuantum teorisi arasında çok kritik bir uyuşmazlık
        vardır: meşhur kütleçekimi kuvveti, genel görelilik teorisi ile
        açıklanabiliyor olsa da, kuantum teorisi ile uyumlu değil.

        <br /><br />
        Hedef, evrenin en küçük parçacıklarından tutun da, en devasa galaksi
        kümelerinin davranışlarını ve özelliklerini açıklayabilecek, ortak ve
        bütünsel bir teori inşa edebilmektir. Hatta bu tarz bir teoriye
        fizikçiler her şeyin teorisi adını verirler. Böyle bir teori,
        yerçekiminin büyük resminin minyatür parçacık ölçeğinde nasıl
        çalıştığını açıklayabilir.

        <br /><br />
        Fizikçiler biri sağduyumuza uygun ve diğeri aykırı düşen bu iki kuramı
        tek çatı altında birleştirmek, yani “her şeyin teorisi”ni elde etmek
        için, “sicim teorisi” fikrini ortaya attılar.
        <br /><br />

        Sicim teorisi atom altı parçacıkların farklı frekanslarda titreşen
        sicimlerden, ya da tek boyutlu iplikçik benzeri yapılardan, oluştuğu
        varsayımına dayanır. Bu sicimler farklı frekanslarda titreşerek farklı
        parçacıkları meydana getirirler.
        <br /><br />

        Bu durumu, telleri titreştikçe farklı notalar çıkaran bir kemana
        benzetebiliriz. Kemandan çıkan her bir nota bir parçacığa karşılık
        gelir. kemanın teli ya da sicim belli bir şekilde (frekansta)
        titreştiğinde belli bir nota ya da parçacık (örneğin, proton ) oluşur.
        Kuantum mekaniği'nde kütleçekim kuvvetini ilettiği varsayılan “ graviton
        ” isimli parçacığın da yine sicimlerin farklı bir titreşimi sonucu
        oluştuğu düşünülmekte.
        <br /><br />

        Bu nedenle, böylesi bir teoriyi geliştirme arayışı, fizikçilerin elini
        şu üç seçenekten birine zorlar;
        <br /><br />
        +kuantum teorisini kütleçekimine uydurma ("kuantumu gravitize etme")
        <br /><br />

        +kütleçekimini kuantuma uydurma ("gravitasyonu kuantize etme")
        <br /><br />

        +tamamen yeni bir yaklaşım ve teori geliştirme.
        <br /><br />

        Bununla birlikte, sicim teorisi başka bir zorlukla karşı karşıyadır.
        Sicim teorileri, büyük ölçüde bizimkine benzeyen bir evreni tanımlayan
        bir dizi model sağlar ve hangi modelin doğru olduğunu bulmak için
        deneylerle test edilebilecek net tahminler yapmazlar.
        <br /><br />

        1980'lerde ve 1990'larda birçok fizikçi sicim teorisinden memnun kalmadı
        ve kuantum kütleçekimine bir dizi yeni matematiksel yaklaşım getirdi.
        Bunlardan en göze çarpanlarından biri, uzay ve zamanın dokusunun son
        derece küçük ayrık parçalardan veya "döngülerden" oluşan bir ağdan
        oluştuğunu öne süren döngü kuantum yerçekimidir.
        <br /><br />

        Döngü kuantum yerçekiminin dikkat çekici yönlerinden biri, zamanı
        tamamen ortadan kaldırıyor gibi görünmesidir. Döngü kuantum yerçekimi,
        zamanı ortadan kaldırmada yalnız değildir: bir dizi başka yaklaşım da,
        gerçekliğin temel bir yönü olarak zamanı ortadan kaldırıyor gibi
        görünmektedir.
        <br /><br />

        Dolayısıyla evreni açıklamak için yeni bir fiziksel teoriye ihtiyacımız
        olduğunu ve bu teorinin zamanı içermeyebileceğini biliyoruz.
        <br /><br />

        Zaman evrenin temel bir özelliği değilse, yine de daha temel bir şeyden
        'ortaya çıkabilir'. Çünkü böyle şeylerin fiziğin tarif ettiği seviyeden
        daha yüksek bir seviyede var olduğu düşünülüyor.
        <br /><br />

        Yani zamanın nasıl ortaya çıktığına dair iyi bir açıklama bulamazsak,
        zamanın var olduğunu varsayabileceğimiz açık değildir. Aslında zaman
        hiçbir düzeyde mevcut olmayabilir.
        <br /><br />
      </p>
    </blockquote>
  </body>
</html>
